Під час лабораторної роботи я створила новий Vue-проєкт за допомогою інструменту create-vue з підтримкою TypeScript.

Після встановлення залежностей я запустила сервер розробки за допомогою npm run dev. Це дозволило перевірити, що базова структура проєкту працює і сторінки відкриваються у браузері. Наступним кроком було ознайомилення зі структурою проєкту, після чого я додала нову сторінку Contact. Спершу у навігації вписала посилання на цю сторінку через <RouterLink>.
Для практичної частини з TypeScript я створила компонент UserCard.vue у папці src/components/, із пропсами username (string) та isActive (boolean). Потім я імпортувала цей компонент у ContactView.vue і додала дві картки користувачів, передавши різні значення пропсів.
Для перевірки TypeScript я навмисно передала неправильний тип пропса isActive, щоб побачити, як система виявляє помилку. Для цього у частині коду <UserCard username="Student_2" :isActive="'false'" /> я змінила значення false на число 1. У результаті отримала помилку у терміналі, що числа є недопустимим значенням. Це дозволило побачити, що TypeScript перевіряє типи пропсів ще на етапі розробки і не дозволяє передати неправильні дані, що допомагає уникнути помилок у роботі додатку.

Отже, завдяки цій лабораторній роботі я не лише спробувала створити перший приклад власної програми, але й дізналась, що Використання Vue Router дозволяє ефективно організувати навігацію між сторінками без перезавантаження браузера. Окрім цього, використання TypeScript у роботі показало, як він забезпечує строгий контроль типів, що зменшує кількість помилок і робить код більш надійним.