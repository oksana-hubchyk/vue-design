Метою цієї лабораторної роботи було ознайомлення з підходом utility-first у CSS та набуття практичних навичок роботи з Tailwind CSS у проєкті на Vue 3. Завдяки цій роботі я зрозуміла, як ефективно стилізувати компоненти без написання власного CSS, а також навчилася реалізовувати умовні стилі і темний режим, що робить інтерфейс сучасним і зручним для користувача.

Під час роботи я замінила старі CSS-класи на utility-класи Tailwind, що дозволило керувати відступами, кольорами та розмірами елементів прямо в шаблоні. Завдяки цьому стало простіше підтримувати послідовність стилів у всіх компонентах та швидко вносити зміни. У файлі "UserCard.vue" я реалізувала умовну стилізацію через "class", де кольори фону, рамки та тексту змінюються в залежності від стану "isActive", що дозволяє одразу бачити, чи активний користувач, без додаткових CSS-файлів. Для навігаційної панелі я також додатково вставила відступи між вкладками (space-x-4), щоб зробити їх більш зручними для сприйняття та естетичними. Окрім цього, я навчилася налаштовувати темний режим через класи "dark:", завдяки чому автоматично змінюються кольори тексту і фону у всіх основних блоках, забезпечуючи єдиний стиль сайту в обох режимах. Це дозволило мені побачити, як легко контролювати дизайн і робити інтерфейс більш адаптивним.

Отже, в результаті ця практична робота дозволила мені оцінити такі переваги utility-first підходу як швидка розробка, легкість підтримки стилів та простота впровадження умовної стилізації і темної теми. Одночасно я зрозуміла і обмеження цього підходу, наприклад, великий обсяг класів у розмітці та необхідність звикання до синтаксису Tailwind. Я навчилась створювати адаптивні інтерфейси, контролювати кольори і властивості елементів, а також створювати темний режим.